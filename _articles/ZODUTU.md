---
title: Q and A ; ZODOTU
author: ZODOTU
thumbnail: /assets/articles/_thumbnails/thumb_1.jpg
---

นามปากกา: ZODOTU

Q: ZODOTU คืออะไร

A: SO DO I คือที่มาของ ZODOTU
ซึ่งได้กลายมาเป็นชื่อของนิตยสารที่จัดทำขึ้นโดยนักเรียนจากฝ่ายนิตยสาร
ชมรมนิเทศศิลป เป็นนิตยสารที่มีกำหนดออกปีละหนึ่งครั้ง
โดยเนื้อหาของนิตยสารแต่ละปีจะเปลี่ยนไปตามธีมที่พวกเราช่วยกันเลือก
ซึ่งนิตยสารแต่ละฉบับ พวกเราสมาชิกในฝ่ายทำกันเองทุกขั้นตอน
เริ่มตั้งแต่คัดเลือกนักเขียนหน้าใหม่ คิดธีม ลงมือเขียนคอลัมน์
คิดคอนเทนต์ลงนิตยสาร ติดต่อสัมภาษณ์ดารานักแสดง จัดรูปเล่ม ตรวจงาน
พิสูจน์อักษร ส่งโรงพิมพ์ จนถึงขั้นตอนสุดท้ายคือนำออกมาวางขาย พวกเราทุกคน
ทั้งรุ่นพี่ รุ่นน้อง จะได้ทำงานต่าง ๆ
ที่กล่าวมาทั้งสิ้นเพราะพวกเราไม่มีการแบ่งฝ่ายทำงาน
ฉะนั้นทุกคนจึงได้เรียนรู้งานอย่างทั่วถึงและเสมือนจริง
แต่งานบางประเภทที่เราไม่ถนัดนัก เราก็จะทำการขอความช่วยเหลือจากฝ่ายอื่น ๆ
เช่น ฝ่ายออกแบบในการออกแบบคอลัมน์และปก
หรือฝ่ายแฟชั่นในการแคสนางแบบนายแบบลงนิตยสาร



Q: ZODOTU 1 เล่มประกอบไปด้วยอะไรบ้าง

A: ภายในเล่มนั้นก็จะประกอบไปด้วย ชื่อธีม
ที่ได้มาจากการระดมความคิดของสมาชิกในฝ่ายเพื่อให้ได้ธีมที่ทุกคนประทับใจที่สุด,
คอลัมน์ โดยสมาชิกทุกคนจะได้เขียนคนละ 1 - 2 เรื่องนั้นเอง
และเรื่องทั้งหมดนั้นจะต้องตรงธีมและมีความน่าสนใจ, บทสัมภาษณ์
ส่วนนี้ถือว่าเป็นอีกหนึ่งไฮไลท์ของนิตยสารเลย
เพราะว่าเราจะมีบทสัมภาษณ์นักร้อง นักแสดง ยูทูบเบอร์ ด้วยคำถามที่น่าสนใจ
ทำให้อ่านได้อย่างสนุกสนานและไม่น่าเบื่อ, รูปโฟโต้ชู้ตและปกนิตยสาร
ที่เราได้ร่วมมือกับฝ่ายแฟชั่นและฝ่ายออกแบบ
และสุดท้ายไทม์ไลน์สรุปกิจกรรมทั้งหมดในชมรมนิเทศศิลป
เพื่อเป็นการเก็บบันทึกไว้ว่าภายในปีการศึกษานี้เราได้ทำอะไรกันไปบ้าง เช่น
กิจกรรมในฝ่ายแฟชั่น ฝ่ายออกแบบ แสดงละครเวที เป็นต้น
