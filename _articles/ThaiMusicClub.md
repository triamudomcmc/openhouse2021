---
title: ชมรมดนตรีไทย
author: วิมพ์วิภา เชื่อมวราศาสตร์
thumbnail: /assets/articles/_thumbnails/thumb_20.jpg
---

**ผู้เขียน** ชมรมดนตรีไทย

โรงเรียนเตรียมอุดมศึกษาเป็นโรงเรียนที่มีชื่อเสียงมาอย่างยาวนาน
เเละเป็นที่ยอมรับของสาธารณชนว่าเป็นโรงเรียนที่ได้ก่อตั้งมาเพื่อเตรียมนักเรียนให้พร้อมทั้งด้านการศึกษา
คุณธรรม และจริยธรรม
เพื่อก้าวเข้าสู่มหาวิทยาลัยอย่างมีประสิทธิภาพเเละเกิดผลสูงสุด
ด้วยเหตุผลดังกล่าวโรงเรียนเตรียมอุดมฯ
จึงก้าวขึ้นสู่ระดับเเนวหน้าของประเทศไทย การสอบเข้าโรงเรียนเตรียมอุดมฯ
เป็นเรื่องที่ยากมากเเละเป็นถือได้ว่าเป็นความใฝ่ฝันของนักเรียนทุก ๆ คน
การเป็นนักเรียนที่ดี นอกจากการศึกษาเล่าเรียนอย่างเดียวเเล้ว
ยังจะต้องมีเรียนรู้เกี่ยวกับการทำกิจกรรมร่วมกันเพื่อสร้างความสามัคคี
ความพร้อมเพรียง เเละความรักในหมู่คณะ
ซึ่งนักเรียนชมรมดนตรีไทยสามารถเข้าสู่มหาวิทยาลัยเเละสร้างชื่อเสียงให้กับโรงเรียนอย่างมากมาย

ดนตรีเป็นส่วนหนึ่งของการศึกษาที่ช่วยพัฒนาสมาธิให้ดียิ่งขึ้น
เป็นผลให้นักเรียนเตรียมอุดมฯ ทุกคนมีสมาธิดีเเละมีผลการเรียนที่น่าพอใจ
สามารถต่อยอดสู่มหาลัยที่มีชื่อเสียงตามความตั้งใจได้สำเร็จ

ดนตรีไทยเป็นดนตรีที่อยู่คู่กับประเพณีเเละวัฒนธรรมไทยมาอย่างยาวนาน
เป็นศิลปะเเขนงหนึ่งของไทยที่ได้รับอิทธิพลมาจากประเทศต่าง ๆ เช่น อินเดีย
จีน อินโดนีเซีย ฯลฯ เครื่องดนตรีเเบ่งออกเป็น 4 ประเภท ได้แก่ ดีด สี ตี
เป่า ซึ่งชาวไทยมีความสนุกสนานกับการเล่นดนตรีเเละร้องเพลงกันมาก
ดังที่ปรากฎในศิลาจารึกหลึกที่ 1 ของพ่อขุนรามคำเเหง
ดนตรีไทยได้ถูกพัมนาต่อมา ผ่านสมัยอยุธยา ธนบุรี
จนกระทั่งถึงสมัยรัตนโกสินทร์ ในสมัยรัชกาลที่ 2
เริ่มมีปี่พาทย์บรรเลงประกอบเสภา เเละมีการสร้างระนาดทุ้ม
รวมถึงฆ้องวงเล็กขึ้นมา
ทำให้เกิดเป็นวงปี่พาทย์เครื่องคู่ขึ้นในสมัยรัชกาลที่ 3
ต่อมาในสมัยรัชกาลที่ 5 ได้เกิดวงปี่พาทย์ดึกดำบรรพ์
ซึ่งสมเด็จพระเจ้าบรมวงศ์เธอเจ้าฟ้ากรมพระยานริศรานุวัดติวงศ์
เป็นผู้ทรงปรับปรุงขึ้น ในสมัยรัชกาลที่ 7
ได้มีการตั้งวงเครื่องสายส่วนพระองค์ขึ้นโดยพราะองค์ทรงซอด้วง
เเละพระราชชินีทรงซออู้ พระองค์ยังทรงพระราชนิพนธ์เพลงราตรีประดับดาวเถา
เขมรละออองค์เถา เเละเพลงคลื่นกระทบฝั่ง 3 ชั้น
ซึ่งเเสดงให้เห็นว่าพระมหากษัตริย์ทรงสนับสนุนเเละช่วยพัฒนาดนตรีไทยให้มีความไพเราะ
เกิดความหลากหลาย จนทำให้ดนตรีไทยเป็นที่ยอมรับของทั่วโลก

ครูดนตรีไทยที่เป็นที่เคารพเเละมีความสำคัญกับดนตรีไทยที่ควรรู้จักมีด้วยกันหลายคน
เช่น พระประดิษฐ์ไพเราะ (ครูมีเเขก) ซึ่งอยู่ในสมัยรัชกาลที่ 3-5
มีฝีมือในทางเป่าปี โดยเฉพาะเพลงทยอยเดี่ยวเเละเชิดจีน หลวงประดิษฐ์ไพเราะ
(ศร ศิลปบรรเลง) เป็นคีตกวีในสมัยรัชกาลที่ 6-7
ท่านเป็นผู้คิดโน้ตตัวเลขสำหรับเครื่องดนตรีไทยเเละเเต่งเพลงบรรเลงเพลง 4
ชั้น ถือได้ว่าเป็นยุคที่ดนตรีไทยเฟื่องฟูที่สุด
หากไม่มีการสืบทอดความรู้สู่รุ่นหลัง
ดนตรีไทยอาจเป็นหนึ่งในมรดกของไทยที่จะต้องสูญหายไปตามกาลเวลา

<img src="assets/articles/ThaiMusicClub_assets/media/image2.png" style="width:2.5625in;height:1.98958in" /><img src="assets/articles/ThaiMusicClub_assets/media/image1.png" style="width:3.34375in;height:1.97917in" />

รูปซ้ายมือ คือ
รูปบรรเลงดนตรีไทยเนื่องในวันครบรอบสถาปนาโรงเรียนเตรียมอุดมศึกษา
รูปขวามือ คือ วงพรพนรัตน์ได้เเสดงในงานเสนาะเสียงมโหรี ฟังดนตรีในสวนปี
2562 ณ หอเเสดงดนตรี อาคารศิลปวัฒนธรรม จุฬาลงกรณ์มหาวิทยาลัย
