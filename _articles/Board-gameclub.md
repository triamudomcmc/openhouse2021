---
title: 3 บอร์ดเกมที่คุณต้องหลงรัก!
author: TU Board Game Club
thumbnail: /assets/articles/_thumbnails/thumb_23.jpg
---

**1. Coup เกมจอมกบฏ **

เกมนี้เป็นเกมที่โด่งดัง สนุก และใช้เวลาไม่นานในการเล่น
จึงเป็นที่นิยมสำหรับวงการคนเล่นบอร์ดเกม อีกทั้งยังเป็นเกมที่เล่นง่าย
โดยการเน้นเทคนิคการบลัฟ เนื้อเรื่อง คือ
**เราเป็นผู้นำตระกูลในยุคสมัยที่ประเทศอ่อนแอมาก
รัฐบาลคอรัปชั่นกันแหลกลาน
เราจึงต้องทำทุกวิถีทางเพื่ออยู่รอดให้ได้เป็นตระกูลสุดท้าย**
ต้องทำทุกสิ่งเพื่อชัยชนะ แม้จะต้องโกหกหักหลังเพื่อนก็ตาม
เพื่อให้ได้เงินและอำนาจในการขจัดคู่แข่ง ต้องดูว่าผู้เล่นคนไหนโกหก
เพื่อตรวจสอบและขวางการโกงของเขา
และเวลาโกหกก็ต้องโกหกให้แยบยลเพื่อไม่ให้ใครจับได้
**คนที่โกหกหรือคนที่พูดความจริงจะเป็นผู้ชนะในเกมนี้ ?**

**จำนวนผู้เล่น** : 2-6 คน (แนะนำ 3 คนขึ้นไปจะสนุก)

**วิธีการเล่นคร่าว ๆ :** ผู้เล่นแต่ละคนจะได้รับการ์ด Characters 2 ใบ
เหมือนมีเลือดอยู่ 2 หน่วย
ในการเล่นผู้เล่นจะต้องสะสมเงินเพื่อกำจัดคู่แข่ง
เกมจะจบเมื่อมีผู้อยู่รอดและเป็นคนสุดท้ายจึงจะเป็นผู้ชนะ การ์ด Character
แต่ละตัวก็จะมีความสามารถพิเศษแตกต่างกันออกไป เช่น Duke-สามารถหยิบได้ 2
เหรียญ/เทิร์นของตัวเอง

<img src="/assets/articles/Board-game Club_assets/media/image3.jpg" style="width:2.39277in;height:3.25683in" />

**2. Splendor เกมค้าเพชร**

เป็นเกมที่ใช้กลไกของการเล่นที่ผู้เล่นจะต้องสะสมเพชรเพื่อนำมาซื้อการ์ดสะสม
และสร้างชุดการ์ดของตนเองขึ้นมา เป็นเกมที่ต้องใช้สมอง ความคิด
การวิเคราะห์สถานการณ์ ถือเป็นเกมที่ดีมาก ๆ เลยค่ะ

**จำนวนผู้เล่น** : 2-4 คน

**วิธีเล่นคร่าว ๆ** : ใน 1 เทิร์น ผู้เล่นจะสามารถเลือกทำได้ 3 action คือ

1. หยิบเพชรหรือทอง 2) ใช้เพชรหรือทองที่เคยหยิบไปในการซื้อการ์ดพัฒนาการ
   ซึ่งจะเป็นค่าคะแนนและโบนัสต่าง ๆ
   โบนัสเหล่านั้นจะทำให้ผู้เล่นสามารถซื้อการ์ดพัฒนาการใบต่อ ๆ ไปได้ง่ายขึ้น
2. การจองการ์ด
   เมื่อผู้เล่นสะสมการ์ดพัฒนาการได้ตามเงื่อนไขที่ตรงกับความต้องการของแผ่นการ์ดขุนนาง
   ก็จะได้การ์ดขุนนางมาไว้ในครอบครองอีกด้วย
   เกมจะดำเนินไปจนกระทั่งเมื่อผู้เล่นคนใดคนหนึ่งสามารถทำคะแนนได้ 15 คะแนน
   เกมจะจบลงในรอบการเล่นนั้น โดยเมื่อหมดรอบ
   ผู้เล่นที่มีแต้มมากที่สุดเป็นผู้ชนะ จริง ๆ
   แล้วเกมนี้ยังมีรายละเอียดยิบย่อยอีกมากมาย
   อยากรู้ก็ลองไปศึกษาเพิ่มเติมหรือไปลองเล่นกันจริง ๆ ได้เลย !

<img src="/assets/articles/Board-game Club_assets/media/image5.png" style="width:2.61111in;height:3.47222in" />

**3.Ultimate Werewolf**

ถ้าพูดถึงเกมที่เล่นได้หลาย ๆ คน
คงหนีไม่พ้นเกมยอดฮิตที่คนส่วนใหญ่รู้จักมากที่สุด นั่นก็คือ Werewolf
เกมนี้มีหลายรูปแบบไม่ว่าจะเป็นบอร์ดเกม หรือ เกมในโทรศัพท์

**จำนวนผู้เล่น** : 6-30 คน

**วิธีเล่นคร่าว ๆ**

เกมจะแบ่งเป็น 2 ฝ่าย

ฝ่าย Villager (คนดี)

ฝ่าย Werewolf (คนร้าย)

\*จะมีคนดำเนินเกม 1 คน

<img src="/assets/articles/Board-game Club_assets/media/image1.png" style="width:3.44028in;height:2.53333in" />

<u>ขั้นตอนการเล่นจะแบ่งเป็นกลางวันกับกลางคืน</u>

1\. ช่วงกลางวัน

\- ทุกคนมาพร้อมกันที่กลางหมู่บ้าน ดูว่ามีใครตาย
จากนั้นก็ปรึกษากันว่าใครคือผู้ต้องสงสัยว่าเป็นฆาตกร บลัฟกันให้เต็มที่

\- โหวตเผาผู้ต้องสงสัย หากใครโดนโหวตมากที่สุด จะมีโอกาสแก้ตัว 1 ครั้ง
ถ้าทุกคนสงสารก็จะมีการโหวตใหม่ แต่ถ้าทุกคนยืนยัน ก็จะโดนเผาเลย

\- วิธีโหวตคือให้ชี้ผู้ต้องสงสัยพร้อมกัน ให้ผู้ดำเนินเกมนับจำนวนผลโหวต
โดยที่ห้ามเปลี่ยนใจเอามือลงหรือเปลี่ยนคนที่ชี้

\- ถ้ามีการโหวตใหม่ จะให้ถกกันอีกรอบ แล้วโหวตผู้ต้องสงสัยใหม่
คราวนี้ใครโดนโหวตมากสุด จะไม่มีโอกาสแก้ตัวแล้ว โดนเผาตายทันที

\- ใครที่ตายไปแล้ว ห้ามมีส่วนร่วมเกี่ยวกับเกม
ห้ามมาให้คำแนะนำหรือร่วมถกกับคนที่ยังไม่ตาย

2\. ช่วงกลางคืน

\- หมาป่าตกลงกันเองว่าจะเลือกฆ่าใคร แล้วระบุเป้าหมายที่จะฆ่ามา 1 คน

\- ตัวละครพิเศษที่มีหน้าที่ต่างๆ ให้ทำหน้าที่ของตนเอง

ถ้าเล่นง่าย ๆ ก็จะมีแค่ Villager กับ Werewolf
แต่ถ้าต้องการความสนุกยิ่งขึ้น ก็สามารถเติมตัวละครพิเศษลงไปได้ เช่น
Seer-ผู้หยั่งรู้

เป็นยังไงกันบ้างคะสำหรับ 3 บอร์ดเกมที่นำมาแนะนำให้ทุกท่านรู้จักในวันนี้
ถ้ายังไม่เคยลองเล่นเกมไหน อย่าลืมไปลองเล่นกันดูนะคะ
ต่อจากนี้จะเป็นบทความสัมภาษณ์น้อง ๆ
ในชมรมที่ได้ไปแข่งขันบอร์ดเกมนอกโรงเรียน และได้นำรางวัลชนะเลิศกลับมาค่ะ

บทสัมภาษณ์นายเธียรวิชญ์ สุขแสงจันทร์ (Thames)

**Q :** เตรียมตัวก่อนไปแข่งยังไง

**A :** ตั้งแต่ที่ลงสมัครไปก็ไปศึกษาข้อมูลเกี่ยวกับเกมนั้น
แล้วหลังจากที่ชมรมได้ซื้อเกมนี้มาก็ได้ยืมไปซ้อมเล่นกับเพื่อน
ซึ่งซ้อมจริงจังแค่สองสัปดาห์ก่อนแข่ง ลองเล่นในด่านที่ต้องแข่งหลาย ๆ
รอบเพื่อให้เกิดความเคยชินในตอนแข่ง
แล้วก็แบ่งหน้าที่ไว้ก่อนแข่งแล้วและเล่นตามที่แบ่งไว้ตอนซ้อมเลย

**Q :** ความรู้สึกตอนไปแข่ง

**A :** รอบแรกยังไม่เท่าไหร่ แต่ตื่นเต้นมากในรอบชิง
เพราะว่าทำพลาดไปในช่วงแรกด้วย แต่ก็ต้องตั้งสติเพื่อแข่งต่อ

**Q :** ความรู้สึกตอนรับรางวัล

**A :** ดีใจมากที่ได้อันดับหนึ่ง
ลุ้นมากเพราะตอนนั้นมีทางทีมงานมาบอกว่าติด1ใน3

**Q :** ถ้ามีการแข่งอีกจะอยากไปไหม

**A :** อยากไปอีกถ้ามีโอกาส

**Q :** ได้รางวัลอะไรบ้าง

**A :** โล่เกียรติยศพร้อมเงินรางวัลมูลค่า 5,000 บาท, บอร์ดเกม kitchen
rush และ camel up, premium tupperware และเครื่องใช้ในครัวอื่น ๆ

<img src="/assets/articles/Board-game Club_assets/media/image2.jpg" style="width:1.94028in;height:2.39964in" /><img src="/assets/articles/Board-game Club_assets/media/image4.jpg" style="width:3.5in;height:2.6265in" />
