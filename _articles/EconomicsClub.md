---
title: Blockchain จะเปลี่ยนโลกได้แค่ไหน
author: ชมรมเศรษฐศาสตร์
thumbnail: /assets/articles/_thumbnails/thumb_21.jpg
---

**ผู้เขียน** ณัฐชญา ปรมาเวศ

ประธานชมรมเศรษฐศาสตร์ โรงเรียนเตรียมอุดมศึกษา

19 มกราคม 2021

**Blockchain จะเปลี่ยนโลกได้แค่ไหน ?**

<img src="/assets/articles/EconomicsClub_assets/media/image4.png" style="width:5.21875in;height:3.67708in" />

ทุกวันนี้ เมื่อพูดถึง Blockchain สิ่งแรกที่หลาย ๆ
คนนึกถึงก็คงจะหนีไม่พ้น Bitcoin ที่ตอนนี้ราคาพุ่งทะลุหลักล้านบาทไปแล้ว
แต่จริง ๆ แล้ว เทคโนโลยี Blockchain นั้นมีอะไรมากกว่าการเทรด Bitcoin
แน่นอน ดังนั้น ในนามของชมรมเศรษฐศาสตร์ โรงเรียนเตรียมอุดมศึกษา
เราจึงตั้งใจนำเสนอแง่มุมอื่น ๆ ของ Blockchain
ให้ผู้อ่านได้เรียนรู้เพื่อเตรียมพร้อมกับการเปลี่ยนแปลงที่กำลังจะมาถึง

**What is Blockchain?**

> Blockchain คือ ระบบข้อมูลและระบบการทำธุรกรรมต่าง ๆ
> ที่ไม่ต้องดำเนินการผ่านตัวกลาง เช่น สถาบันการเงิน สำนักงาน ระบบราชการ
> (Centralized System) เนื่องจาก Blockchain เป็นระบบแบบกระจายศูนย์
> (Decentralized System) ต้องใช้หลายคนตรวจสอบและจัดเก็บ
> ข้อมูลถูกแก้ไขได้ยากมากและสามารถตรวจสอบได้ เพราะฉะนั้น Blockchain
> จึงเป็นระบบที่มีความน่าเชื่อถือมากจนสามารถมา disrupt
> ตัวกลางในการทำธุรกรรมได้

**Blockchain ประกอบด้วยอะไร ?**

1.  Block คือ กล่องเก็บข้อมูล ซึ่งจะใช้เก็บข้อมูล 1 Transaction

2.  Chain คือ การเชื่อมโยงข้อมูลของ Block ปัจจุบันกับ Block
    > ก่อนหน้าโดยเชื่อมโยงด้วยตัวเลขที่เรียกว่า Hash

> เช่น ในการโอนเงินจากบัญชี A ไปบัญชี B ก็คือการที่ A จะต้องสร้าง Block
> ข้อมูลใหม่ที่เก็บข้อมูลเช่น “A ทำการโอนเงินไปให้ B เป็นจำนวน 0.1 BTC”
> การเชื่อม Block ข้อมูลนี้เข้าไปใน Block ข้อมูลเดิม Miner ในระบบ
> Blockchain จะต้องทำหน้าที่สุ่มตัวเลขให้ตรงกับตัวเลขของ Hash
> ข้อมูลก่อนหน้าผ่านการประมวลผลของ
> ข้อมูลทั้งสองชุดจึงจะสามารถต่อกันออกมาเป็น Chain ได้
>
> <img src="/assets/articles/EconomicsClub_assets/media/image2.png" style="width:6.29167in;height:2.35417in" />

3.  Consensus คือ การตกลงถึงวิธีการเก็บข้อมูลของ Block ถัดไป
    > สามารถทำได้โดย Protocol เช่น

- Proof of Work (POW) คือ
  > การตรวจสอบธุรกรรมโดยแข่งขันประมวลผลทางคอมพิวเตอร์
  > ผู้ที่ทำเสร็จคนแรก (Miner) ก็จะได้เหรียญไป
  > วิธีนี้เป็นระบบไร้ตัวกลางอย่างแท้จริงเพราะใครก็สามารถเข้ามาตรวจสอบได้
  > แต่มีข้อเสียเพราะสิ้นเปลืองพลังงานไฟฟ้าอย่างมากและสามารถรองรับธุรกรรมต่อวินาทีได้น้อยมาก

> o Bitcoin เป็นหนึ่งตัวอย่างของการวิธี POW แต่จำนวนเหรียญที่ Miner
> ได้จะน้อยลงเรื่อย ๆ ในอัตรา 4 ปี ลดลงครึ่งหนึ่ง (Bitcoin Halving)
> เพื่อป้องกันไม่ให้เกิดค่าเงินเฟ้อ

- Proof of Stake (POS) คือ ผู้ที่ถือเหรียญ (Validator)
  > จำนวนมากที่สุดมีสิทธิ์ในการกดยืนยันความถูกต้อง รางวัลที่ Validator
  > ได้จะไม่ใช่เหรียญ
  > แต่จะเป็นค่าธรรมเนียมแทนเพราะเป็นระบบที่ไม่มีการผลิตเหรียญขึ้นมาใหม่

> o Ethereum ให้รางวัลนักตีเหล็กเป็นค่า Gas (Transaction fee)
> และยังมีการปรับเงินกับผู้ที่ทำผิดกฎ

4.  Validation คือ
    > การตรวจสอบความถูกต้องของชุดข้อมูลว่าถูกต้องตามเงื่อนไขของ Smart
    > Contract หรือไม่

**Evolution of Blockchain**

> Blockchain 1.0 – Bitcoin
>
> <img src="/assets/articles/EconomicsClub_assets/media/image8.png" style="width:1.64583in;height:1.64583in" />
>
> ในปี 2008 ได้มีผู้ใช้นามแฝงว่า Satoshi Nakamoto ออก White Paper ของ
> Bitcoin ขึ้นว่าเป็น Cryptocurrency สกุลแรกของโลก
> สามารถใช้แลกเปลี่ยนกันได้เหมือนสกุลเงินทั่วไป แต่ไม่ต้องผ่านตัวกลาง
> Cryptocurrency ซึ่งหมายถึงสินทรัพย์ที่เก็บมูลค่าไว้ในรูปของข้อมูล
> เพื่อความคล่องตัวในการใช้จ่าย
> แต่ปัญหาในช่วงก่อนหน้านี้ที่ผู้พัฒนายังไม่สามารถแก้ไขได้ คือ
> ข้อมูลเหล่านั้นสามารถทำสำเนาได้ จึงเกิดปัญหาการใช้สินทรัพย์ซ้อน
> (Double-spending) ภายหลังได้มีการนำเทคโนโลยี Blockchain มาใช้สร้าง
> Bitcoin จึงสามารถแก้ปัญหานั้นได้ เพราะมีระบบตรวจสอบอย่าง POW แล้ว
>
> Blockchain 2.0 – Ethereum
>
> <img src="/assets/articles/EconomicsClub_assets/media/image5.png" style="width:1.72917in;height:2.8125in" />
>
> ปี 2014 Vitalik Buterin ได้คิดค้น Ethereum ขึ้น
> ซึ่งเป็นเทคโนโลยีที่ต่อยอดมาจาก Bitcoin โดยเขาได้ใส่ feature อย่าง
> Smart Contract เข้ามา มันคือ platform
> ที่ผู้ใช้สามารถเข้ามาทำสัญญากันได้ด้วยตัวเองเมื่อเงื่อนไขตรงกันทั้งสองฝ่าย
> โดยที่ไม่ต้องผ่านตัวกลาง สัญญาที่ทำออกมาก็จะมีความโปร่งใสและแม่นยำมาก
> เพราะได้ผ่านขั้นตอน Consensus และ Validation ด้วยมาแล้ว
> นอกจากนี้ยังเป็น platform ที่ให้นักพัฒนาเข้ามาสร้าง Decentralized
> Applications (dApps) ต่อยอดได้ เช่น โซเซียลมีเดีย, โปรแกรมระบุตัวตน,
> การคาดการณ์ตลาด, กระดานซื้อขาย เป็นต้น
> ซึ่งหลักการที่ให้ผู้พัฒนาเข้ามาต่อยอดนั้นก็คล้ายกับสมัยที่ Steve Jobs
> เปิดตัว iPhone ผู้พัฒนาแอพสามารถเข้ามาสร้างโปรแกรมลงบน App Store ได้
> และด้วยหลักการนี้เองทำให้กราฟการเติบโตของเทคโนโลยี Blockchain
> พุ่งสูงขึ้นแบบ exponential นั่นเอง
>
> **Blockchain 3.0 - แก้ไขปัญหา Scalability**
>
> <img src="/assets/articles/EconomicsClub_assets/media/image3.png" style="width:2.65625in;height:1.46875in" />
>
> ด้วยข้อจำกัดเรื่องอัตราธุรกรรมต่อวินาที (TPS) ของ Blockchain
> สองรุ่นก่อนหน้านั้นต่ำมาก โดย Bitcoin สามารถทำได้เพียง 7
> ธุรกรรมต่อวินาที และ Ethereum นั้นอยู่ที่ 15 ธุรกรรมต่อวินาทีเท่านั้น
> สาเหตุก็เพราะขั้นตอนการตรวจสอบแต่ละครั้งต้องใช้ Miner/Validator
> และพลังงานไฟฟ้าสูงมาก
> ทำให้การทำธุรกรรมไม่เพียงพอที่จะรองรับการใช้จ่ายใช้ชีวิตประจำวันได้
> ดังนั้น ในยุคนี้จึงมีนักพัฒนาพัฒนาขีดจำกัดการรองรับ TPS เช่น Lightning
> Network ได้สร้างการเก็บข้อมูลแบบ Off-chain คือ small transactions
> จะไม่ถูกจัดเก็บใน Main Block
> โดยบุคคลสามารถทำธุรกรรมหาอีกบุคคลในเครือข่ายได้โดยตรงผ่านการใช้
> Private key ทำให้การทำธุรกรรมสะดวก รวดเร็ว ลดระยะเวลาในการตรวจสอบ
> ซึ่งการใช้ Off-chain Network
> นอกจากจะเหมาะกับการทำธุรกรรมในชีวิตประจำวันแล้ว
> ผู้ใช้ยังไม่จำเป็นที่จะต้องเข้าถึง internet เพื่อทำรายการอีกด้วย

**Use Cases of Blockchain**

1.  **Globally Accessible Financial System**

> <img src="/assets/articles/EconomicsClub_assets/media/image6.png" style="width:2.86458in;height:2.03125in" />
>
> นอกจาก Blockchain จะทำให้การทำธุรกรรมทางการเงินไม่ต้องผ่านตัวกลางแล้ว
> ยังมีอีกหนึ่งธุรกรรมที่ Blockchain
> จะเข้ามาอำนวยความสะดวกให้การดำเนินการเป็นไปอย่างถูกต้อง แม่นยำ
> และรวดเร็ว นั่นก็คือธุรกิจประกันภัยซึ่งมีการฉ้อโกงมาก แต่ด้วยการใช้
> Smart Contract ระบบจะตรวจสอบหลักฐานได้อย่างแม่นยำ โปร่งใส
> และแก้ไขข้อมูลไม่ได้ การเคลมเงินประกันนั้นจึงทำได้ง่าย
> และลดค่าใช้จ่ายในการตรวจสอบไปได้มาก

2.  **Digital identity and Web of Trust**

> <img src="/assets/articles/EconomicsClub_assets/media/image9.png" style="width:3.125in;height:2.08333in" />
>
> ในปัจจุบัน การยืนยันตัวตนเพื่อเข้าใช้งานเว็บไซต์ต่าง ๆ
> เราก็จะต้องทำผ่าน Google, Facebook ที่ทำหน้าที่เป็น intermediary
> ในการตรวจสอบข้อมูล
> แต่ข้อมูลที่เราป้อนเข้าไปนั่นก็มีโอกาสจะรั่วไหลผ่านการใช้ตัวกลาง
> ดังนั้น เทคโนโลยี Blockchain ก็จะสามารถเข้ามาแก้ไขปัญหานี้ได้
> เพราะการใช้ Cryptographic Key ทำหน้าที่ยืนยันข้อมูลของเรา
> โดยที่ข้อมูลเราจะไม่ถูกเปิดเผยหากไม่ได้รับการยินยอมก่อน

3.  **Initial Coin Offering (ICO)**

> การระดมทุนรูปแบบเดิมหรือ IPO (Initial Public Offering)
> นอกจากจะต้องมีขั้นตอนและระยะเวลาการดำเนินการที่ยาวนานแล้ว
> ยังต้องเปิดหานักลงทุนภายนอกก่อนการเสนอขายให้ประชาชนอีกด้วย ดังนั้น
> การเปิดระดมทุนแบบ ICO จึงเป็นอีกทางเลือกในการระดมทุนสำหรับผู้ประกอบการ
> การระดมทุนผ่าน ICO สามารถทำได้อย่างเป็นอิสระบนระบบ Blockchain
> ที่เข้าถึงนักลงทุนได้จากทั่วทุกมุมโลก
> ผู้ประกอบการสามารถเสนอเพียงแค่แผนธุรกิจผ่านการออก White Paper
> ไม่จำเป็นต้องมีธุรกิจดังเช่น IPO
> หลังจากนั้นนักลงทุนก็จะเข้ามาซื้อเหรียญโดยจ่ายผ่านสกุลเงินที่บริษัทกำหนดไว้และได้เป็น
> Digital Token กลับไป (ไม่ได้ส่วนแบ่งในหุ้นเหมือน IPO)
> แต่หากบริษัทไม่สามารถระดมทุนได้ถึงจำนวนเงินที่ตั้งไว้
> บริษัทก็จำเป็นจะต้องคืนเงินทั้งหมดให้กับนักลงทุน Digital Token
> เหล่านี้สามารถนำไปใช้ประโยชน์ได้ตามประเภทที่ระบุไว้ เช่น Utility Token
> คือเหรียญที่นำมาใช้จ่ายใน products ของบริษัท, Investment Token
> คือเหรียญที่เราซื้อส่วนแบ่งของกิจการนั้นซึ่งก็คล้ายกับการซื้อหุ้น
> โดยราคาของเหรียญก็มีขึ้นมีลงตามความต้องการของตลาด อย่างไรก็ตาม ICO
> นับว่าเป็นการลงทุนที่ค่อนข้างมีความเสี่ยงเพราะยังเป็นเพียงการเสนอแนวคิดธุรกิจ
> ผู้ลงทุนจึงควรศึกษาข้อมูลเกี่ยวกับโครงการและผู้พัฒนาให้รอบคอบก่อนตัดสินใจลงทุน

**การคาดการณ์ทิศทาง Blockchain**

> ในอนาคตอันใกล้ Blockchain คงเข้ามามีบทบาทสำคัญในอุตสาหกรรมต่าง ๆ
> อย่างหลีกเลี่ยงไม่ได้
> ถึงแม้ว่ามันมีส่วนช่วยให้การใช้ชีวิตมนุษย์สะดวกสบายมากขึ้นอย่างเห็นได้ชัด
> แต่ย่อมมีผู้คนหลายกลุ่มที่ได้รับผลกระทบทางอาชีพจาก Blockchain
> Disruption ครั้งนี้
> แต่หากเรามัวแต่กลัวว่าเทคโนโลยีจะเข้ามาแทนที่มนุษย์
> โลกก็คงจะไม่มีการพัฒนา ดังนั้น จึงมีคำกล่าวที่ว่า
> “ในทุกวิกฤตย่อมมีโอกาสซ่อนอยู่เสมอ”
> หากมนุษย์ยอมรับในความเปลี่ยนแปลงและนำความสามารถที่มีอยู่มาปรับใช้เพื่อสร้างสิ่งใหม่
> ๆ ต่อยอดบนเทคโนโลยีเหล่านี้ การเปลี่ยนแปลงใด ๆ ก็จะไม่สามารถมา disrupt
> ความคิดของมนุษย์ได้อย่างแน่นอน

อ้างอิง : Siam Blockchain, Bitkub Academy

ขอบคุณรูปภาพจาก : pixabay, Wikipedia commons, iconscout

ติดตามชมรมเศรษฐศาสตร์ได้ทาง

Instagram: econclub_triam
